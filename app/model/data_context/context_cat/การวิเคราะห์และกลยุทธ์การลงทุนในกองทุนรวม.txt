การวิเคราะห์และกลยุทธ์การลงทุนในกองทุนรวม

2.	กลยุทธ์การลงทุนในกองทุนรวม
2.1	กลยุทธ์การจัดสรรสินทรัพย์ลงทุน (Asset Allocation) คือ กลยุทธ์การกระจายการลงทุนไปยังกองทุนที่ลงทุนในสินทรัพย์หลากหลายประเภท เพื่อสร้างกลุ่มสินทรัพย์หรือพอร์ตการลงทุนที่เหมาะสมกับผู้ลงทุน ซึ่งมีรายละเอียดดังนี้
	1.	การกำหนดสัดส่วนสินทรัพย์เชิงกลยุทธ์ (Strategic Asset Allocation: SAA) (การกำหนดสัดส่วนสินทรัพย์เชิงกลยุทธ์ (Strategic Asset Allocation: SAA) บางตำราเรียกว่า การกำหนดสินทรัพย์การลงทุนระยะยาว) คือ การกำหนดสัดส่วนการลงทุนในแต่ละสินทรัพย์ที่ตั้งใจจะลงทุนในระยะยาว
	2.	ประเภทของกองทุนในพอร์ตการลงทุน เมื่อได้สัดส่วนของแต่ละสินทรัพย์แล้วขั้นต่อไปคือ ผู้ลงทุนต้องเลือกกองทุนที่มีนโยบายการลงทุนในสินทรัพย์ให้สอดคล้องกับ SAA แต่นอกจากการเลือกสินทรัพย์ที่สอดคล้องแล้ว ผู้ลงทุนต้องเลือกว่าจะลงทุนในกองทุนที่บริหารแบบ Passive หรือ Active อีกด้วย
		1)	กลยุทธ์ที่ลงทุนในกองทุนหลัก (Core Fund) เป็นกลยุทธ์ที่เลือกกองทุนแบบ Passive ทั้งหมด เพื่อสร้างผลตอบแทนใกล้เคียงกับดัชนีที่สุด โดยวิธีนี้จะช่วยลดความเสี่ยงในการเลือกกองทุนผิดที่สร้างผลตอบแทนได้ต่ำกว่าดัชนี
		2)	กลยุทธ์ที่ลงทุนในกองทุนหลักและบริวาร (Core & Satellite) เป็นกลยุทธ์ที่เลือกกองทุนแบบ Passive เป็นส่วนใหญ่ (ประมาณ 80% - 90% ของพอร์ตการลงทุน) และ ส่วนที่เหลือจะเลือกกองทุนแบบ Active เพื่อคาดหวังผลตอบแทนที่สูงกว่าดัชนี (Alpha) กลยุทธ์แบบ Core & Satellite นี้หากผู้ลงทุนเลือกกอง Active ได้ดีก็จะสามารถสร้างผลตอบแทนได้สูงกว่าดัชนี แต่หากเลือกกอง Active พลาด ผลตอบแทนก็จะต่ำกว่าดัชนีไม่มาก เนื่องจากเงินส่วนใหญ่ยังคงลงทุนในกอง Passive
	3.	การกำหนดกรอบการปรับสัดส่วนการลงทุนตามภาวะการลงทุน (Tactical Asset Allocation: TAA) หลังจากกำหนด SAA แล้ว ผู้ลงทุนอาจกำหนด TAA เพื่อใช้ในการปรับสัดส่วนการลงทุนเพื่อให้สอดคล้องกับสภาพแวดล้อมการลงทุน หลักการ TAA คือ ถ้าคาดว่าสินทรัพย์ใดจะให้ผลตอบแทนที่ดีในอนาคต ก็จะลงทุนในสินทรัพย์นั้นเพิ่มเติมจากที่กำหนดใน SAA แต่อย่างไรก็ตาม การเพิ่มการลงทุนนั้นจะไม่แตกต่างจาก SAA มากเกินไป เช่น จะไม่เปลี่ยนจากตราสารทุน 50% เป็น 100% เนื่องจากการเปลี่ยนแปลงดังกล่าวจะเพิ่มความเสี่ยงในการลงทุนอย่างมาก (อาจเกินกว่าระดับความเสี่ยงที่ผู้ลงทุนรับได้) และหากคาดการณ์ผิดจะเกิดผลเสียหายรุนแรงเกินกว่าที่ผู้ลงทุนจะรับได้
	4.	การปรับสัดส่วนลงทุนเข้าสู่สมดุล (Portfolio Rebalancing) เมื่อลงทุนไปได้ระยะเวลาหนึ่งผู้ลงทุนจะได้รับผลตอบแทนจากแต่ละสินทรัพย์ซึ่งแต่ละสินทรัพย์มักให้ผลตอบแทนไม่เท่ากัน ส่งผลให้สัดส่วนการลงทุนแตกต่างไปจากสัดส่วนการลงทุนที่ตั้งใจไว้ ผู้ลงทุนจึงควรทำ Portfolio Rebalancing เพื่อให้สัดส่วนของแต่ละสินทรัพย์กลับเข้าสู่สมดุล โดยทั่วไปการทำ Portfolio Rebalancing มี 2 รูปแบบ ดังนี้
		1)	การปรับตามระยะเวลา เช่น การทำ Rebalancing ทุก 6 เดือน หรือ ทุก 1 ปี
		2)	การปรับเมื่อสัดส่วนเปลี่ยนแปลงเกินกำหนด เช่น การทำ Rebalancing เมื่อตราสารทุนเปลี่ยนแปลงต่างจากที่ตั้งใจไว้เกิน 5%
	5.	การปรับสัดส่วนสินทรัพย์เชิงกลยุทธ์ โดยปกติแล้วผู้ลงทุนจะไม่ปรับ SAA แต่ในบางครั้งอาจมีความจำเป็นหากมีการเปลี่ยนแปลงบางอย่างที่สร้างผลกระทบระยะยาว เช่น 
		*	ปัจจัยเกี่ยวกับผู้ลงทุนเปลี่ยนแปลง เช่น การสมรส, การมีบุตร, การสูญเสียคนในครอบครัว, การเปลี่ยนแปลงเป้าหมายและวัตถุประสงค์การลงทุน
		*	ผลตอบแทนหรือความเสี่ยงระยะยาวของสินทรัพย์เปลี่ยนแปลง เช่น การที่อัตราดอกเบี้ยเงินฝากปรับตัวลดลงอย่างมากเมื่อเทียบกับอดีตที่ให้ผลตอบแทนกว่า 10% ต่อปี

2.2	กลยุทธ์การเข้าซื้อและขาย แบ่งออกเป็น 3 กลยุทธ์ ดังนั้น
	1.	Market timing (การจับจังหวะลงทุน) เป็นการตัดสินใจซื้อ/ขาย โดยการคาดแนวโน้มของสิ่งที่จะลงทุนในอนาคต เช่น หากคาดว่ากองทุนหุ้นจะดีในอนาคตก็จะเข้าซื้อ และหากคาดว่าไม่ดีก็จะขาย จะเห็นได้ว่าผู้ลงทุนวิธีนี้มีความเชื่อมั่นในการคาดการณ์ของตนเอง และต้องการผลตอบแทนสูงสุดจะเลือกวิธีเข้าลงทุนวิธีนี้
	2.	Dollar-cost Averaging: DCA (การลงทุนสม่ำเสมอ) วิธีนี้มักใช้กับการเข้าซื้อ โดยเป็นการซื้อด้วยจำนวนเงินเท่าๆ กัน ในช่วงเวลาที่กำหนด เช่น การซื้อกองทุน 10,000 บาท ในวันที่ 25 ของทุกเดือน ด้วยวิธีการนี้เมื่อราคากองทุนแพงผู้ลงทุนก็จะได้หน่วยจำนวนน้อย และเมื่อราคากองทุนถูกก็จะได้หน่วยจำนวนมาก ทำให้ต้นทุนเฉลี่ยต่อหน่วยต่ำลง นอกจากนี้วิธี DCA ยังช่วยเพิ่มวินัยการลงทุนและส่งผลต่อจิตวิทยา เนื่องจากเมื่อราคากองทุนลดลงผู้ลงทุนจะรู้สึกว่าตนเองจะได้จำนวนหน่วยลงทุนเพิ่มขึ้น
	3.	Combined Method (ผสม) เป็นวิธีที่ผสมระหว่าง Market timing และ DCA เช่น
		*	ตั้งใจจะลงทุนปีละ 120,000 บาท โดย DCA เดือนละ 5,000 บาท ส่วนที่เหลืออีก 60,000 บาท ใช้วิธี Market timing
		*	ตั้งใจจะลงทุนเดือนละ 10,000 บาท แต่จะเป็นวันไหนของเดือนจะ Market timing อีกที
การวิเคราะห์และกลยุทธ์การลงทุนในกองทุนรวม

3.	แหล่งข้อมูลสำคัญของกองทุนรวม
3.1	รายงานการจัดอันดับกองทุน ที่จัดทำโดยบริษัทจัดอันดับกองทุน1 โดยจะจัดอันดับของอัตราผลตอบแทนและความเสี่ยงในรูปของ Percentiles

3.2	รายงานประจำปี (Annual Report) เป็นรายงานกองทุนรวมที่ให้ข้อมูล ผลการดำเนินงาน, งบการเงินของกองทุน, สินทรัพย์ทั้งหมดที่กองทุนรวมถือครอง เป็นต้น

3.3	หนังสือชี้ชวนส่วนสรุปสำคัญ (Fund Fact Sheet) เป็นเอกสารที่ให้ข้อมูลที่สำคัญกับผู้ลงทุน ซึ่งจะตอบคำถามสำคัญ ดังนี้
	คุณกำลังจะลงทุนอะไร
		*	นโยบายการลงทุน ให้ข้อมูลว่ากองทุนลงทุนอะไร
		*	กลยุทธ์การบริหารกองทุน ให้ข้อมูลว่าลงทุนแบบ Active หรือ Passive
	กองทุนรวมนี้เหมาะกับใคร
		*	กองทุนรวมนี้เหมาะกับใคร
		*	กองทุนรวมนี้ไม่เหมาะกับใคร
	คุณต้องระวังอะไรเป็นพิเศษ
		*	คำเตือนสำคัญ
		*	ระดับความเสี่ยงกองทุน ระดับ 1 ถึง 8+
		*	ปัจจัยเสี่ยงที่สำคัญ ความเสี่ยงที่เกี่ยวข้องกับกองทุนรวมนี้ เช่น Market Risk, Credit Risk, Liquidity Risk
	สัดส่วนของสินทรัพย์ที่ลงทุน
		*	สัดส่วนของประเภทของสินทรัพย์ที่ลงทุน
		*	สัดส่วนตามอันดับความน่าเชื่อถือ (Credit Rating) กรณีกองทุนที่ลงทุนในตราสารหนี้
		*	สัดส่วนตามสินทรัพย์ที่ลงทุนสูงสุด 5 อันดับ
	ค่าธรรมเนียม
		*	ค่าใช้จ่ายที่เก็บจากผู้ลงทุน
		*	ค่าใช้จ่ายที่เก็บจากกองทุน
	ผลการดำเนินงาน
		*	อัตราผลตอบแทนของกองทุนและของเกณฑ์มาตรฐานตามปีปฏิทิน เช่น ผลตอบแทนปี 2018, ผลตอบแทนปี 2017, ผลตอบแทนปี 2016
		*	อัตราผลตอบแทนและความผันผวน (Standard Deviation) ของกองทุนและเกณฑ์มาตรฐานแบบปักหมุด เช่น ผลตอบแทนย้อนหลัง 3 เดือน, 6 เดือน, 1 ปี, 3 ปี, 5 ปี
		*	ตารางแสดงผลตอบแทนเทียบกับกองทุนประเภทเดียวกัน (Peer Group) ในรูปของ Percentile
		*	ผลขาดทุนสูงสุดในช่วง 5 ปี ย้อนหลัง (Maximum Drawdown)
		*	Tracking error (กรณีลงทุนแบบ Passive)
		*	อัตราผลตอบแทนของกองทุนหลักและของเกณฑ์มาตรฐาน (กรณีกองทุนประเภท Feeder Fund)
	ข้อมูลอื่นๆ
		*	เช่น วันที่จดทะเบียน, ชื่อผู้ดูแลผลประโยชน์, การซื้อขายหน่วยลงทุน, อัตราหมุนเวียนการลงทุนของกองทุน (Portfolio Turnover Ratio) (Portfolio Turnover Ratio บอกปริมาณการซื้อขายสินทรัพย์ของผู้จัดการกองทุน คำนวณโดยใช้มูลค่าการซื้อหรือการขาย (เลือกใช้มูลค่าที่ต่ำกว่า) หาร ด้วยมูลค่าสินทรัพย์สุทธิ), ชื่อผู้จัดการกองทุนการวิเคราะห์และกลยุทธ์การลงทุนในกองทุนรวม

3.	แหล่งข้อมูลสำคัญของกองทุนรวม
3.1	รายงานการจัดอันดับกองทุน ที่จัดทำโดยบริษัทจัดอันดับกองทุน1 โดยจะจัดอันดับของอัตราผลตอบแทนและความเสี่ยงในรูปของ Percentiles

3.2	รายงานประจำปี (Annual Report) เป็นรายงานกองทุนรวมที่ให้ข้อมูล ผลการดำเนินงาน, งบการเงินของกองทุน, สินทรัพย์ทั้งหมดที่กองทุนรวมถือครอง เป็นต้น

3.3	หนังสือชี้ชวนส่วนสรุปสำคัญ (Fund Fact Sheet) เป็นเอกสารที่ให้ข้อมูลที่สำคัญกับผู้ลงทุน ซึ่งจะตอบคำถามสำคัญ ดังนี้
	คุณกำลังจะลงทุนอะไร
		*	นโยบายการลงทุน ให้ข้อมูลว่ากองทุนลงทุนอะไร
		*	กลยุทธ์การบริหารกองทุน ให้ข้อมูลว่าลงทุนแบบ Active หรือ Passive
	กองทุนรวมนี้เหมาะกับใคร
		*	กองทุนรวมนี้เหมาะกับใคร
		*	กองทุนรวมนี้ไม่เหมาะกับใคร
	คุณต้องระวังอะไรเป็นพิเศษ
		*	คำเตือนสำคัญ
		*	ระดับความเสี่ยงกองทุน ระดับ 1 ถึง 8+
		*	ปัจจัยเสี่ยงที่สำคัญ ความเสี่ยงที่เกี่ยวข้องกับกองทุนรวมนี้ เช่น Market Risk, Credit Risk, Liquidity Risk
	สัดส่วนของสินทรัพย์ที่ลงทุน
		*	สัดส่วนของประเภทของสินทรัพย์ที่ลงทุน
		*	สัดส่วนตามอันดับความน่าเชื่อถือ (Credit Rating) กรณีกองทุนที่ลงทุนในตราสารหนี้
		*	สัดส่วนตามสินทรัพย์ที่ลงทุนสูงสุด 5 อันดับ
	ค่าธรรมเนียม
		*	ค่าใช้จ่ายที่เก็บจากผู้ลงทุน
		*	ค่าใช้จ่ายที่เก็บจากกองทุน
	ผลการดำเนินงาน
		*	อัตราผลตอบแทนของกองทุนและของเกณฑ์มาตรฐานตามปีปฏิทิน เช่น ผลตอบแทนปี 2018, ผลตอบแทนปี 2017, ผลตอบแทนปี 2016
		*	อัตราผลตอบแทนและความผันผวน (Standard Deviation) ของกองทุนและเกณฑ์มาตรฐานแบบปักหมุด เช่น ผลตอบแทนย้อนหลัง 3 เดือน, 6 เดือน, 1 ปี, 3 ปี, 5 ปี
		*	ตารางแสดงผลตอบแทนเทียบกับกองทุนประเภทเดียวกัน (Peer Group) ในรูปของ Percentile
		*	ผลขาดทุนสูงสุดในช่วง 5 ปี ย้อนหลัง (Maximum Drawdown)
		*	Tracking error (กรณีลงทุนแบบ Passive)
		*	อัตราผลตอบแทนของกองทุนหลักและของเกณฑ์มาตรฐาน (กรณีกองทุนประเภท Feeder Fund)
	ข้อมูลอื่นๆ
		*	เช่น วันที่จดทะเบียน, ชื่อผู้ดูแลผลประโยชน์, การซื้อขายหน่วยลงทุน, อัตราหมุนเวียนการลงทุนของกองทุน (Portfolio Turnover Ratio) (Portfolio Turnover Ratio บอกปริมาณการซื้อขายสินทรัพย์ของผู้จัดการกองทุน คำนวณโดยใช้มูลค่าการซื้อหรือการขาย (เลือกใช้มูลค่าที่ต่ำกว่า) หาร ด้วยมูลค่าสินทรัพย์สุทธิ), ชื่อผู้จัดการกองทุน